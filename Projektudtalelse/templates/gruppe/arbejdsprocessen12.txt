ARBEJDSPROCESSEN:
I var tre om opgaven. I har udført et flot forarbejde, været i kontakt med diverse eksperter, søgt informationer på internettet, lånt relevante bøger og har i den grad fordybet jer i emnet. Jeres arbejde har været yderst selvstændigt, og I har fordelt opgaverne fint. I har virket fokuserede, har vist gåpåmod og suppleret hinanden og været ansvarlige for det fælles resultat. I forhold til din logbog må vi dog konstatere, at den ikke fremstår som værende så reflekterende, som vi kunne ønske, og der argumenteres ikke for de valgte løsninger.
